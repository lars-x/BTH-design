---
Title: Färg
Description: kmom04
Template: report
---

Färg
=======================

Den här rapporten utvärderar tre webbplatsers färgval och känslan de signalerar. Webbplatsernas färgpalett och typografi dokumenteras.

Slutligen avslutas det hela med lite känslostyrd argumentation kring valet av färg kontra den känsla jag tror webbplatsen eventuellt vill signalera med sitt färgval.

Urval
-----------------------

De riktigt stora aktörerna på webben sysslar givetvis inte med att "rotera färghjul" för att bestämma en webbplats egenskaper, istället går de extremt vetenskapligt tillväga. Givetvis använder de sig av storskalig [A/B testning](https://en.wikipedia.org/wiki/A/B_testing) kombinerat med grymt storskaliga AI-modeller.

Man brukar prata om akronymen [FAANG](https://en.wikipedia.org/wiki/Big_Tech#FANG,_FAANG,_MAGMA_or_MAMAA) för kategorin riktigt stora och framgångsrika IT-företag. (Kännetecknande för FAANG är att de gör grymma vinster och betalar grymt höga löner. (Medellönen på Google är över 3 MSEK/år.)) (Noterbart är att M som i Microsoft inte ingår i FAANG. Det finns lite olika teorier om varför: Den troligaste (enligt Ockhams rakkniv) är att FAGMAN inte skulle ha vunnit allmän acceptans.) De flesta menar att följande företag definitivt ingår i FAANG ([Big Five](https://en.wikipedia.org/wiki/Big_Tech#Big_Five), Big Tech etc.):

* Microsoft
* Google (Alphabet)
* Facebook (Numera Meta)
* Amazon
* Apple

<br>
Av ovanstående valde jag först **Microsoft**, eftersom de redan för över 27 år sedan designade världens bästa GUI och färgpalett (för Windows 95):

![Windows95](../image/Windows95.jpg)

(Jag kan inte förstå varför Microsoft inte har kvar färgpaletten på sin Webbplats. Den är makalöst mycket trevligare än den nuvarande, se nedan...)

Dessutom är det Microsoft som har hand om sökmotorn [Bing](bing.com/) som jag verkligen försöker gilla och byta till. Visuellt är sökresultaten väldigt lika Googles. Jag märker i stort sett ingen skillnad. Men själva sökresultaten är ofta riktigt usla jämfört med Googles.

Mitt nästa val är **Google**. Det känns som ett självklart val. För de flesta av oss (oss som läser nyheter, och inte tittar på nyheter på TikTok) är det nog Google som vi skulle sakna mest, om någon webbplats skulle termineras.

Återstår ett val. Av de tre kvarvarande valde jag **Facebook** eftersom jag har betydligt större erfarenhet av den webbplatsen än jag har av Apple och Amazon. (Dessutom är det Black Friday när detta skrivs och det känns som att Amazon är än mer fyllt med externa annonser idag än en vanlig dag. (Min känsla är att Amazon mer och mer går ifrån att sälja egna saker till att bli ett annonstorg för externa annonser. Självklart tjänar Amazon grymma pengar på dessa annonser. De vet vad de gör.))

Anledningen att jag valde bland FAANG är att jag håller det för troligt att de fem företagen har investerat mer i att optimera sina användarupplevelser (webbplatser, Windows, Word, Excel, Chrome, Andriod, Mac, iPod, iPhone, Oculus etc.) än samtliga andra företag tillsammans. (Enligt Wikipedia har Google 139 995 anställda anno 2021. (Alphabet hade 186 779 i september 2022.) Om 39 995 sysslar med annonsförsäljning, backend och "lite annat", så är det 100 000 anställda (med en genomsnittslön på över 3 000 000 kr/år) som sysslar med att optimera färger och "lite annat" för webbplatsen.)

Ganska mångar sysslar givetvis med AI på de tre företagen. För att göra valet av sidor lite intressantare än att välja sökmotorerna Google och Bing och "det vanliga Facebook", har jag valt en "AI-sida" för vart och ett av företagen. (Men jag hade lika gärna kunna välja andra sidor, ity föga förvånande har företagen en standardiserad profil.)

Webbplatserna i tur och ordning ser ut så är:

[https://learn.microsoft.com/en-us/azure/architecture/data-guide/technology-choices/data-science-and-machine-learning](https://learn.microsoft.com/en-us/azure/architecture/data-guide/technology-choices/data-science-and-machine-learning)

![microsoft](../image/microsoft.png)

[https://research.google/tools/](https://research.google/tools/)

![google](../image/google.png)

[https://research.facebook.com/teams/probability/#about](https://research.facebook.com/teams/probability/#about)

![facebook](../image/facebook.png)

Metod
-----------------------

Jag har inget val, utan måste använda Windows 10.

Jag valde bort att använda webbläsarna Google Chrome och Microsoft Edge, eftersom jag ville göra en oberoende undersökning.

Istället använder jag senaste versionen (jag har inget val...) av webbläsaren **Firefox**.

I Firefox använder jag **Web Developer Tools**. När jag har markerat ett element, kopierar jag färger och teckensnitt under tabben **Computed** under tabben **Inspector**.

För att hämta den blå färgen på Meta (Facebook) loggan använde jag mig av det inbyggda verktyget **Eyedropper** i Firefox.

Resultat
-----------------------

### Färgpaletter som används

<table>
<tr>
<th>Färger</th>
<th>Rubriker</th>
<th>Brödtext</th>
<th>Bakgrund</th>
<th>4:e färg</th>
<th>5:e färg</th>
</tr>
<tr>
<td>Microsoft</td>
<td style="background-color: rgb(23, 23, 23); color: rgb(255, 255, 255);">rgb(23, 23, 23)</td>
<td style="background-color: rgb(23, 23, 23); color: rgb(255, 255, 255);">rgb(23, 23, 23)</td>
<td style="background-color: rgb(255, 255, 255); color: rgb(0, 0, 0);">rgb(255, 255, 255)</td>
<td style="background-color: rgb(0, 120, 212); color: rgb(0, 0, 0);">rgb(0, 120, 212)</td>
<td style="background-color: rgb(242, 242, 242); color: rgb(0, 0, 0);">rgb(242, 242, 242)</td>
</tr>
<tr>
<td>Google</td>
<td style="background-color: rgb(60, 64, 67); color: rgb(255, 255, 255);">rgb(60, 64, 67)</td>
<td style="background-color: rgb(95, 99, 104); color: rgb(255, 255, 255);">rgb(95, 99, 104)</td>
<td style="background-color: rgb(255, 255, 255); color: rgb(0, 0, 0);">rgb(255, 255, 255)</td>
<td style="background-color: rgb(26, 115, 232); color: rgb(0, 0, 0);">rgb(26, 115, 232)</td>
<td style="background-color: rgb(248, 249, 250); color: rgb(0, 0, 0);;">rgb(248, 249, 250)</td>
</tr>
<tr>
<td>Facebook</td>
<td style="background-color: rgb(28, 43, 51); color: rgb(255, 255, 255);">rgb(28, 43, 51)</td>
<td style="background-color: rgb(104, 120, 138); color: rgb(255, 255, 255);">rgb(104, 120, 138)</td>
<td style="background-color: rgb(255, 255, 255); color: rgb(0, 0, 0);">rgb(255, 255, 255)</td>
<td style="background-color: rgb(0, 130, 251); color: rgb(0, 0, 0);">rgb(0, 130, 251)</td>
<td style="background-color: rgb(241, 244, 247); color: rgb(0, 0, 0);">rgb(241, 244, 247)</td>
</tr>
</table>
<br>

Som synes använder de tre företagen en helt vit bakgrund.

För text används nästan nästan svart, eller nästan svart. Dock inte helt svart.

För att "piffa upp sidan" använder samtliga företag en snarlik ljusblå färg.

För att dela upp sidan i regioner, använder sig företagen av nästan exakt samma ljusgrå färg, "den 5:e färgen".

Sammanfattningsvis använder sig samtliga FAANG-företagen av ett **akromatiskt färgschema** med vitt, svart och nyanser av grått. Dessutom har de valt att sparsamt använda en ljusblå färg. Noterbart är att ljusblått **inte är en accentfärg** till svart.

(Den röda kvadraten som syns uppe till höger på Googles sida är en animation. På olika sidor animeras olika enkla geometriska former med olika färger.)
### Typsnitt som används

<table>
<tr>
<th>Typsnitt</th>
<th>H1</th>
<th>H2</th>
<th>H3</th>
<th>Brödtext</th>
</tr>
<tr>
<td>Microsoft</td>
<td>Segoe UI, sans-serif</td>
<td>Segoe UI, sans-serif</td>
<td>Segoe UI, sans-serif</td>
<td>Segoe UI, sans-serif</td>
</tr>
<tr>
<td>Google</td>
<td>Google Sans, sans-serif</td>
<td>Google Sans, sans-serif</td>
<td>Google Sans, sans-serif</td>
<td>Roboto, sans-serif</td>
</tr>
<tr>
<td>Facebook</td>
<td>Optimistic Display, sans-serif</td>
<td>Optimistic Display, sans-serif</td>
<td>Optimistic Display, sans-serif</td>
<td>Optimistic Text, sans-serif</td>
</tr>
</table>
<br>

Noterbart är att **enbart sans-serif används** och att Microsoft använder sig av enbart ett typsnitt.

Analys
-----------------------

Min analys är att de tre webbplasterna vill ge ett framgångsrikt diskret intryck. De gör det genom att visa upp en extrem minimalistisk enkelhet.

Jag tycker att samtliga tre har lyckats förträffligt.

Måste jag välja en vinnare så blir det... Microsoft!

Jag känner att Microsofts sida är mest lättläst och att Facebooks är minst lättläst. Jag tror att det beror på att jag gillar största möjliga kontrast.

Att de tre sidorna är väldigt lika är givetvis ingen slump. Det är en makalös mängd A/B-tester som har lett fram till resultatet.

Noterbart är den ljusblå färgen, som samtliga de tre företagen har valt att använda olika nyanser av. Den piffar verkligen upp sidorna.

MIn TIL är: Härma Microsoft, men kör med helt svart text.

Övrigt
-----------------------

Jag, Lars Johansson, jobbade enskilt.

Slutligen vill jag nämna att jag är färgblind och ser dåligt. Jag vill även nämna att jag är gaisare ("grönsvart"). (Gaisare älskar inte direkt Blåvitt.) Detta har givetvis påverkat min analys...
